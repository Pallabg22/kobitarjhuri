<!DOCTYPE html>
<html lang="bn">
<head>
<meta charset="UTF-8">
<title>নিঃশব্দ বিকেল</title>
<link rel="stylesheet" href="style1.css">
</head>
<body>
<div class="post">
<h1> বন্দি  </h1>
<p><b>লেখিকা </b> আগমনী সামন্ত</p>

<p>
বাঙালির সব থেকে বড় উৎসব 'দুর্গাপূজা'। ছোট থেকে বড় সকলেই 'মা দুর্গা তাঁর বাপের বাড়ি আসার' এই কয়েকটা দিনের অপেক্ষায় থাকে সারাটি বছর, আমিও তার অন্যত্ত্ব না।
মা আসার বার্তা প্রকৃতিতে ফুটে ওঠে!
শরতের মেঘলা আকাশ, কাশবন, ঢাকের আওয়াজ, ধূপ-ধুনোর গন্ধ, ভালো খাওয়া, নতুন জামাকাপড় সব মিলিয়ে একটা আলাদা অনুভূতি।
<br>
আমি মহালক্ষী দাশ, পেশায় একজন স্কুল শিক্ষিকা ও গৃহবধূ। সেই ছোটবেলা থেকে আজ পর্যন্ত শারদীয়ার নতুন জামা-কাপড়ের গন্ধ আমাকে মনমুগ্ধ করে। বাঙালি প্রতিটি মেয়ের কাছে শাড়ি হল এক আলাদা অনুভূতি, আবার যদি সেই শাড়ি হয় 'প্রথম শাড়ি'।আজ আমাদের গ্রামে এক বয়স্ক তাঁতি কিছু শাড়ি বিক্রির করার উদ্দেশ্যে এসেছেন ; তা শুনে আমি এগিয়ে গেলাম ফেরিওয়ালার দিকে , দেখলাম পাড়ার মহিলারা ভিড় জমিয়েছেন। আমি কয়েকটি শাড়ি হাতে নিয়ে দেখলাম, বেশ ভালো।<br>
আমি জিজ্ঞাসা করলাম - কত করে শাড়ি?
<br>
বয়স্ক শাড়ি বিক্রেতা - আজ্ঞে মা জননী,
এই বলে আমার দিকে মুখ তুলে তাকালেন পরনে আদময়লা ধুতি-পাঞ্জাবি, চোখে নিকেলের ফ্রেমে আটা চশমা , বয়সের কারণে কয়েকটি দাঁত অবশিষ্ট রয়েছে।<br>
<br>— আমি আবারও বললাম - শাড়ি কত করে?<br>
বয়স্ক শাড়ি বিক্রেতা - আমি সব 'তাঁতের'একই ধরনের শাড়ি নিয়ে এসেছি, তাই সব শাড়ির দাম একই রকম, একটি শাড়ির দাম ৮০০ টাকা করে! <br>
পূর্বপুরুষ থেকে শুরু করে এই তাঁতের শাড়ি আমরা বহু বছর ধরে নিজের হাতে বুনে আসছি এবং ফেরি করে বেড়াচ্ছি।
আমি মনে মনে চিন্তা করলাম, সারা বছর শাড়ি আমার সাথে অধঃপত ভাবে জড়িয়ে থাকে। নিত্য দিনের,নিত্য সময়ের সঙ্গী আমার, যদি কয়েকটি শাড়ি এই বয়স্ক শাড়ি বিক্রেতার কাছ থেকে ক্রয় করি, তাহলে মন্দ হয় না!
আমি বললাম - ৭০০ টাকা করে দেবো, তাহলে আমি অনেকগুলি নেবো।<br> 
<br>বয়স্ক শাড়ি বিক্রেতা - মা জননী, অনেক কষ্ট করে একটি তাঁতের শাড়ি প্রস্তুত করি তার পারিশ্রমিক টুকুই আমি বলেছি।<br>
আমি বললাম - বেশ বেশ! আপনি আমাকে ওই লাল শাড়িটা দিন তো!
কাঁধে ফেলে দেখি, বেশ সুন্দর লাগছে!
আমি আর বিলম্ব না করে, পছন্দসই কয়েকটি শাড়ি কিনে নিলাম , যথাযথ পারিশ্রমিক প্রদান করলাম।
আমি বাড়ির দরজায় দাঁড়িয়ে দেখি , বয়স্ক শাড়ি বিক্রেতা আমার জন্য অত্যন্ত আনন্দিত মনোভাবের সাথে, গ্রামের কিছু মহিলাদের বলছেন - ওই মহিলা আমার থেকে অনেক কয়টি শাড়ি কিনেছেন, যাতে করে আমি কয়েক মাসের সংসার খরচ চালাতে পারবো এবং এই শারদ উৎসবে নাতি-নাতনিদের খেলনার সামগ্রী কিনে দিতে পারবো। 
আমি দরিদ্র তাঁতি , কয় পয়সা রোজগার করি?
— আমি মনে মনে সিদ্ধান্ত নিলাম - এ বছর দুর্গাপুজোয় আমার বাড়িতে কিছু শিশু সেবার আয়োজন করবো! 
ধীরে ধীরে দুর্গাপূজা এগিয়ে আসলো, আমার তোড়জোড় শুরু হল, শুধু শিশু সেবা নয়।ছোটখাটো সাংস্কৃতিক অনুষ্ঠানেরও ব্যবস্থা করলাম আমার বাড়ির ছাদে। 
প্রায় সন্ধ্যা হব হব আমি বৃদ্ধ শাড়ি বিক্রেতার কাছ থেকে  ক্রয় করা লাল শাড়িটি পরনে জড়িয়ে একটি চেয়ার নিয়ে বসলাম এবং দেখলাম ছোট শিশুদের নিত্য, আবৃত্তি ও নানান শিল্পকর্ম।
পাড়ার কয়েকজন মহিলারা মিলে একটি নাটক ও মঞ্চস্থ করলাম। নাটকের নাম 'দেবী দুর্গা মায়ের অসুর বধ'!
বাড়ির মহিলাদের জীবন রান্নাঘরে খুন্তি হাতে কেটে যাই , বন্দি দশার মত! শারদ উৎসবের এই কয়েকটি দিন মুক্ত পাখির মতো আকাশে উড়তে পারে।
ধীরে ধীরে যখন সব অনুষ্ঠান শেষ, তখন আমি ছাদের এক কোণে বসে আর মনে মনে ভাবছি, এত তাড়াতাড়ি কেন চলে গেলে 'মা'! আবার এসো বাপের বাড়ি, তোমার অপেক্ষায় থাকবো আবারও একটি বছর!

</p>
