<!DOCTYPE html>
<html lang="bn">
<head>
<meta charset="UTF-8">
<title>নিঃশব্দ বিকেল</title>
<link rel="stylesheet" href="style.css">
</head>
<body>

<h1>মন যা চায় </h1>
<p><b>লেখিকা </b> আগমনী সামন্ত</p>

<p>
আজ সকাল থেকেই ভারী বৃষ্টি নেমেছে, প্ল্যাটফর্মে বসে অপেক্ষা করছি ট্রেনের জন্য, কিন্তু ট্রেন আর আসছে না। হঠাৎ ট্রেনের হুইসেল সকল যাত্রী উঠে দাঁড়ায় তারপর শোনা যায় এটি রেকর্ডেড, না মজা লাগছে না বিরক্ত লাগছে। <br>অবশেষে প্লাটফর্মে সংরক্ষিত বসার জায়গায় গিয়ে বসলাম আমার পিছু পিছু একটা কুকুর ছানা গিয়ে আমার পায়ের গোড়ায় একেবারে বসে আছে, আমি বললাম - কি ব্যাপার! 
তারপর আমার ব্যাগ থেকে বিস্কুট বার করে কুকুর ছানার মুখের দিকে এগিয়ে দিতে মুখ ফিরিয়ে নিল। 
আমি বললাম - খাবি না !
<br>
তারপর কুকুরছানাটিকে কোলের উপর বসায় , দেখি ফেল ফেল করে আমার দিকে তাকিয়ে আছে।
 এবারে সত্যি সত্যি ট্রেনের হুইসেল বেজে যায় , ট্রেন চলে আসে আর আমিও ট্রেনে উঠে পড়ে একেবারে জানালার পাশে গিয়ে বসলাম, জানালা দিয়ে তাকিয়ে দেখি কুকুর ছানাটি আমার দিকে এখনো তাকিয়ে রয়েছে ,ওকে ছেড়ে যেতে আমার খুব কষ্ট হচ্ছে। 
ট্রেনে আমি সচরাচর ঘুমাই না কিন্তু কেন জানি আজ ঘুম ধরছে তাই জানালার দিকে মাথা ঠেলে দিয়ে ঘুমিয়ে পড়লাম। 
আমাকে একটু বসতে দেবেন, এই কথাতে আমার ঘুম ভেঙ্গে উঠলো, আমি তাকিয়ে দেখি এক বয়স্ক মহিলা। 
আমি সাথে সাথেই উঠে বসতে দিলাম মহিলাকে। 
আমাকে ধন্যবাদ জানালেন এবং বললেন কোথায় যাবে বাবা !
আমি বললাম - বাড়ি! 
একটু অবাক হয়ে মহিলা জবাব দিলেন - সে তো সবাই তাই যাবে!
আমি বললাম - না ! দিনের শেষে মন বাড়ি বললেও হয়তো কোন সময় বাড়ি যাওয়া হয়ে ওঠে না 
যাগ্গে আপনার উত্তরে হবে - মলয়পুর।
মহিলা - একি আমিও তো মলয়পুরেই যাব, কাদের বাড়ি যাবে বাবা? 
আমি বললাম - দেব নারায়ন চৌধুরীর বাড়ি।
মহিলা হো হো করে হেসে বললেন - নারায়ন আমার ছোট ছেলে, তবে বহুদিন থেকে আমার সাথে কোন সম্পর্কই নেই। 
আমি বললাম - কেন তা জানতে পারি? 
মহিলা ছলছল নয়নে আমাকে বললেন - তোমার মত আমারও একটা নাতি ছিল , কিন্তু আমার ছোট ছেলে তাকে বোর্ডিং স্কুলে পাঠিয়ে দিয়েছে সেই থেকেই আমি আর ছোট ছেলের সাথে কোন সম্পর্ক রাখি না! এখন আমি বড় ছেলের বাড়িতেই থাকি 
আমি বললাম - আজকে একবার চলুন না, আমার সাথে দেব নারায়ণ চৌধুরীর বাড়ি ।
মহিলা - আমি সেই দিন ছোট খোকার বাড়ি যাবো , যেদিন 
আমি - বুবাই ফিরে আসবে !
মহিলা চমকে উঠে বললেন - কে তুমি বাবা ?
আমি - ঠাকুমা আমি বুবাই ! আজ প্রথম বাড়ি ফিরছি আর আজই তোমার সাথে দেখা। চলনা একবার বাড়িতে ,.....!
</p>





</body>
</html>
